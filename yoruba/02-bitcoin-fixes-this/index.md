# ṢÀTÚNṢE ÌKÓWÓJỌ́-SÍ-LÁÀRIN-ÈNÌYÀN YÌÍ
* **Pẹ̀lú bitcoin, gbogbo ènìyàn ni ó ní ànfàní sí ètò ìṣúnná owó *kan náà*, pẹ̀lú àwọn òfin *kan náà* fún gbogbo ènìyàn.**
* Kò sí àwọn àṣìṣe tàbí ẹnu-ọ̀nà àbáwọlé tàbí àwọn adehùn pàtàkì fún ẹnikẹ́ni.
* Gbogbo ènìyàn ni ó ní agbára láti gba èrè fún iye tí wọ́n pèsè pẹ̀lú owó gidi kan náà, tí a ṣẹ̀dá tí a sì tọ́jú rẹ̀ pẹ̀lú àwọn òfin kan náà.
* **Bitcoin ṣeé wọlé sí fún ẹnikẹ́ni, níbikíbi pẹ̀lú ìsopọ̀ ínternẹ́ẹ̀tì.**

## ṢÍṢE ÀFIKÚN IYE SÍ AYÉ
* **Bitcoin gbani níyànjú fún àwọn ènìyàn láti ṣe àfikún iye gidi sí àwùjọ àti ọjà náà,** gẹ́gẹ́ bí èyí ṣe jẹ́ ọ̀nà kan ṣoṣo láti ṣe owó púpọ̀ sí i
* Bí ènìyàn bá ní ìtẹ́lọ́rùn pẹ̀lú díẹ̀, ènìyàn ṣì jàǹfàní nípa ṣíṣe iṣẹ́ fún owó-ọ̀yà tí ó tọ́, àti **nígbà tí ènìyàn bá ń tọ́jú owó, àwọn owó tí a tọ́jú náà máa ń mú iye wọn dúró lórí àkókò.**

---
## ṢÀTÚNṢE ÀYÍKÁ YÌÍ
* Owó tí ó dára pẹ̀lú pípèsè àwọn ohun èlò tí a fi ààlà líle sí ṣẹ̀dá
ìyàtọ̀ tí ó gbòòrò sí èyí tí gbèsè-dídá, owó-títẹ̀ tí kò ní ààlà ṣẹ̀dá èyí tí a rí tí ó ń wáyé lónìí.
* Dípò ìwọ́ra tí kò ṣe é dáwọ́ dúró láti jẹ ohun púpọ̀ sí i nígbà gbogbo, nínú eré ìje láti lọ sí ìsàlẹ̀ láti san àwọn ìwọ̀n èlé tí ń pọ̀ sí i lórí àwọn gbèsè tí yóò padà di pé wọn kò ní san tán, **bitcoin pèsè ọ̀nà-àbájáde sí ayé níbi tí àwọn ààyò àkókò kúkúrú ti wúlò.**
>* Ìparun àyíká tí ó gbòòrò ni **a fi àwọn ohun jíjẹ tí ó kéré sí i, àwọn ìdọ̀tí tí ó kéré sí i, àti ọ̀nà tí a gbé yẹ̀wò sí i sí ìṣelọ́jà rọ́pò,** níbi tí ọjà ti pinnu ohun tí ó ní iye òtítọ́, àti nítorí náà a kọ́ àwọn ohun láti pẹ́.
* Èyí jẹ́ àǹfàní gbígbòòrò sí àwọn ènìyàn, àwọn ewéko àti àwọn ẹranko!
---
## ṢÀTÚNṢE OGUN YÌÍ
* Títẹ̀ tí kò ní ààlà ti ètò ìṣúnná owó fiat ni ohun tí ó mú kí ‘àwọn ogun-títí-láé’ ṣeé ṣe tí ó sì ní èrè.
* Níwọ̀n bí àwọn ènìyàn ti wà nínú òkùnkùn nípa bí ìnáwó ogun ṣe ń ṣiṣẹ́, tàbí níbi tí owó fún ogun ti wá, kò sí ìjìnlẹ̀ sí ojúṣe ní apá ìjọba. Àwọn ogun lè gbópọn fún àwọn ọdún ní àwọn ibi jíjìnnà, pẹ̀lú àbójútó gidi tí ó kéré sí i.
* Bíbẹ̀rẹ̀ pẹ̀lú Vietnam, àwọn ogun ti di ‘ogun káàdì gbèsè’ (ọpẹ́ sí @AlexGladstein), níwọ̀n bí ìjọba ti ń yá owó láti pèsè owó fún àwọn ogun, àti lẹ́yìn náà wọ́n yá owó púpọ̀ sí i láti san èlé lórí àwọn gbèsè àkọ́kọ́... gbígbá àti sísọ di tuntun.
>* **Lórí àwọn ìlànà bitcoin, yóò béèrè fún àwọn ènìyàn orílẹ̀-èdè láti fẹ́ láti rànlọ́wọ́ láti san owó fún ogun. Wọ́n lè ṣe èyí nìkan bí ó bá pọn dandan tí ó sì ṣe kedere, láti gbèjà àwọn ìdílé àti orílẹ̀-èdè wọn, pẹ̀lú ète àti àfojúsùn nínú ibi.**
* Níwọ̀n bí kò ti ní sí àwọn èrè tí a kò gbọ́dọ̀ ṣe, àwọn òṣìṣẹ́ ìjọba àti àwọn ilé-iṣẹ́ kò ní ní ìgbani-níyànjú láti gbé ogun lárugẹ tàbí láti kópa nínú ogun bí àṣàyàn tí ó ṣe é ṣe.
* **Àwọn ìsapá yóò pọ̀ sí i láti wá àwọn ọ̀nà láti wá sí àwọn àbájáde àlàáfíà, tí ó ní ìnáwó kéré dípò.**
---
## ṢÀTÚNṢE ÀÀYÒ ÀKÓKÒ YÌÍ

**Ààyò Àkókò Gíga:** Ìtẹ́lọ́rùn lójú ẹsẹ̀, Àìsúralọ́wọ́, Ìgbéròyìnjú àkókò kúkúrú
**Ààyò Àkókò Kíkéré:** Ìtẹ́lọ́rùn Títẹ̀lẹ́, Sùúrù, Ìgbéròyìnjú àkókò gígùn

* Ààyò-àkókò-gíga ṣamọ̀nà sí ìparun ẹnìkọ̀ọ̀kan, ti àwùjọ àti ti àyíká. Nígbà tí owó wa bá ń pàdánù iye rẹ̀ ní ọjọ́ kọ̀ọ̀kan, a ‘fipá mú wa’ láti jẹ́ aláìsúralọ́wọ́ àti láti ná an ní kánjú bí ó ṣe é ṣe, kí ó tó pàdánù iye púpọ̀ sí i.
* Nígbà tí a bá ti dín iye àkókò wa kù pẹ̀lú owó fiat tí ń wú lọ́wọ́lọ́wọ́, a pàdánù ìsopọ̀ sí iye àkókò wa.
* Èyí ṣamọ̀nà sí ìyapa, àti ìrẹ̀wẹ̀sì lábẹ́lẹ̀.
* Àwọn ìgbìyànjú láti mú ìrẹ̀wẹ̀sì náà kúrò, àti láti wá ìtumọ̀, ni a yí padà tí wọ́n sì di ìpínyà ọkàn bíi ìjẹríra àwọn oògùn, ọtílíle, rírà, àwòrán ìbálòpọ̀, oúnjẹ àkányán, ìfọkànsí àkókò kúkúrú, afẹ́sọ́nà sí àwọn àwòrán/ẹgbẹ́ àwùjọ, àwọn ìpinnu tí a ṣe láìronú jinlẹ̀ bẹ́ẹ̀ bẹ́ẹ̀ lọ.
* **Owó tí ó dára ní ọwọ́ kejì, èyí tí ó mú iye rẹ̀ dúró lórí àkókò tí ó sì wọn àwọn àfikún wa dáadáa nípasẹ̀ iṣẹ́ wa, ṣamọ̀nà sí ààyò-àkókò-kíkéré, ìgbésí ayé tí ó ní àbójútó, pẹ̀lú àwọn àjọṣe tí ó nítumọ̀, ìjẹníjẹ tí ó kéré sí i, ìsopọ̀ tí ó jinlẹ̀, ìjíròrò tí ó gbòòrò, àwọn àfojúsùn àkókò gígùn àti ẹ̀dá pípọ̀ sí i.**
---
